<<<<<<< HEAD
PCA –មូលដ្ឋានគ្រឹះដ៏សំខាន់ ក្នុងកិច្ចសហប្រតិបត្តិការវៀតណាម - EU
(VOVWORLD) - នាថ្ងៃទី ១៥ ធ្នូ សម័យប្រជុំលើកទី ២ នៃគណៈកម្មការចម្រុះវៀតណាម - សហភាពអឺរ៉ុប (EU) ស្តីពីការអនុវត្តកិច្ចព្រមព្រៀងក្របខ័ណ្ឌ នៃទំនាក់ទំនង ភាពជាដៃគូនិងកិច្ចសហប្រតិបត្តិការគ្រប់ជ្រុងជ្រោយរវាងវៀតណាមនិង EU (PCA) និងប្រទេសជាសមាជិកដទៃទៀតបានប្រព្រឹត្តិទៅនៅទីក្រុងហាណូយ។
សម័យប្រជុំនេះបានប្រព្រឹត្តិទៅក្នុងឱកាសនៃពិធីរំលឹកខួប ៣០ ឆ្នាំ នៃការបង្កើត ទំនាក់ទំនងការទូត វៀតណាម - EU (២៨ វិច្ឆិកា ១៩៩០ - ២៨ វិច្ឆិកាឆ្នាំ ២០២០) និងក្រោយរយៈពេល ៤ ឆ្នាំដែលកិច្ចព្រមព្រៀងពាណិជ្ជកម្មសេរីវៀតណាម - អឺរ៉ុប ( EVFTA) ចូលជាធរមាន សំដៅបន្តនាំទំនាក់ទំនងវៀតណាម - EU ចូលក្នុង កិច្ចសហប្រតិបត្តិការប្រកបដោយប្រសិទ្ធភាពថែមទៀតនាពេលខាងមុខ។
ទំនាក់ទំនងរវាង វៀតណាម និង EU មានការអភិវឌ្ឍន៍ជាវិជ្ជមាន ក្នុងរយៈពេល បី ទសវត្សរ៍កន្លងទៅ។ ជាពិសេស ចាប់តាំងពីការអនុវត្ត PCA នាខែតុលាឆ្នាំ ២០១៦ មក ទំនាក់ទំនងវៀតណាម - EU បានអភិវឌ្ឍន៍ យ៉ាងស៊ីជម្រៅ តាម រយៈការចុះហត្ថលេខាលើកិច្ចព្រមព្រៀងពាណិជ្ជកម្ម និងកិច្ចព្រមព្រៀងគាំពារការវិនិយោគ (EVFTA និង EVIPA) ក្នុងឆ្នាំ ២០១៩ ។ ក្រោយរយៈពេលមួយឆ្នាំក្រោយមក (ខែសីហា ឆ្នាំ២០២០) EVFTA ត្រូវបាន ដាក់ឲ្យ អនុវត្តន៍ ដោយបានគូសសញ្ញាសម្គាល់ថ្មីនៅលើដំណាក់កាលនៃកិច្ចសហប្រតិបត្តិការ និងអភិវឌ្ឍន៍រវាងវៀតណាម និង EU ហើយជាសារដ៏សំខាន់មួយ អំពីការប្តេជ្ញាចិត្ត អភិវឌ្ឍន៍ទំនាក់ទំនងទ្វេភាគីទាំងវៀតណាមនិង EU ។ EVFTA បានរួមចំណែកបង្កើតកម្លាំងចលករយ៉ាងខ្លាំងក្លាសម្រាប់ការវិនិយោគ និងធ្វើអាជីវកម្មរបស់ភាគីទាំងពីរ ព្រមទាំងបង្កើតរលក វិនិយោគប្រកបដោយគុណភាពខ្ពស់ពីភាគីទាំងពីរ។
អនុរដ្ឋមន្រ្តីក្រសួងឧស្សាហកម្មនិងពាណិជ្ជកម្មលោក Do Thang Hai មានប្រសាសន៍ថា៖ “កិច្ចព្រមព្រៀងពាណិជ្ជកម្មសេរីវៀតណាម - EU (EVFTA) កំពុងត្រូវបានអនុវត្តន៍យ៉ាងសកម្ម ដោយទទួលបានលទ្ធផលជាវិជ្ជមានក្នុងជំហានដំបូង។ ផលិតផលនាំចេញជាច្រើនរបស់វៀតណាមមានការផ្លាស់ប្តូរជាវិជ្ជមាននៅលើទីផ្សារ EU ក្រោយពីកិច្ចព្រមព្រៀងនេះត្រូវបានអនុវត្តន៍។ ក្រៅពីជលផលនោះ អង្កររបស់វៀតណាមដែលនាំចេញទៅកាន់អឺរ៉ុបក៏បានបង្ហាញសញ្ញាវិជ្ជមានផងដែរ នៅពេលដែលតម្លៃអង្ករនាំចេញរបស់វៀតណាមទៅកាន់ទីផ្សារអឺរ៉ុបបានកើន ឡើង បើប្រៀបធៀបទៅនឹងកាលពីមុននៅពេល EVFTA ចូលជាធរមាន។ លើសពីនេះទៀត មុខទំនិញជាច្រើនទៀត ត្រូវបានវាយតម្លៃថា នឹងមានយថាទស្សន៍ដ៏ធំធេង ក្នុងការបង្កើនការនាំចេញទៅកាន់ទីផ្សារ EU នាពេលខាងមុខផងដែរ”។
ក្នុងដំណាក់កាលខាងមុខ ទំនាក់ទំនងវៀតណាម - EU មាននិន្នាការអំណោយផលច្រើនជាងទៀត ព្រោះថា ភាគីទាំងពីរសុទ្ធតែមានតម្រូវការជំរុញទំនាក់ទំនងទ្វេភាគី។ ជាពិសេសគឺ សន្ធិសញ្ញា Lisbon (សន្ធិសញ្ញាដ៏សំខាន់បំផុតក្នុងការបង្រួបបង្រួមអឺរ៉ុប) នោះ EU មានបំណងចង់ពង្រឹងឋានៈនៅលើឆាកអន្តរជាតិ ក្នុងនោះមានការជំរុញខ្លាំងទំនាក់ទំនងជាមួយអាស៊ី។ វៀតណាមគឺជាដៃគូនាំមុខគេរបស់ EU នៅតំបន់អាស៊ីអាគ្នេយ៍។ ចំពោះវៀតណាម ការអភិវឌ្ឍន៍ទំនាក់ទំនងជាមួយដៃគូពិសេស ដែលមានសមាជិកចំនួន ២៧ ប្រទេស ដូចជា EU គឺមិនត្រឹមតែសមស្រប នឹងគោលនយោបាយកិច្ចការបរទេសពហុភាគីរបស់វៀតណាមប៉ុណ្ណោះទេ ថែមទាំងជួយវៀតណាមរក្សាតុល្យភាពទំនាក់ទំនងជាមួយប្រទេសមហាអំណាច ទៀតផង។
ក្រៅពីកិច្ចសហប្រតិបត្តិការទ្វេភាគី ក្នុងរយៈពេល ៣០ ឆ្នាំកន្លងទៅកិច្ចសហប្រតិបត្តិការពហុភាគីរវាងវៀតណាមនិងដៃគូអឺរ៉ុបក៏មានជំហានអភិវឌ្ឍន៍យ៉ាងខ្លាំងក្លាដែរ។ បច្ចុប្បន្ននេះ ឋានៈអន្តរជាតិ និងតំបន់របស់វៀតណាមកាន់តែត្រូវបានលើកកម្ពស់ ជាពិសេសគឺនៅពេលដែលវៀតណាមទើបសម្រេចជោគជ័យនូវតួនាទីជា ប្រធានអាស៊ានឆ្នាំ ២០២០ និងតួនាទីជាសមាជិកមិនអចិន្ត្រៃយ៍នៃក្រុមប្រឹក្សាសន្តិសុខ អង្គការសហប្រជាជាតិឆ្នាំ  ២០២០-២០២១ ។ ក្នុងបរិបទនោះ វៀតណាម និងបណ្តាប្រទេស និងដៃគូ EU នានា បាន និងកំពុងពង្រឹងយន្តការផ្លាស់ប្ដូរ សហការគ្នា សំដៅរួមគ្នាឆ្លើយតបនឹងរាល់បញ្ហាសាកល្បងជាសកល ជំរុញពហុភាគីនិយម ពាណិជ្ជកម្មសេរី រក្សាសន្តិភាព សន្តិសុខអន្តរជាតិនៅ អាស៊ី ប៉ាស៊ីហ្វិក ក៏ដូចជានៅសមុទ្រខាងកើត ធានាការគោរពច្បាប់អន្តរជាតិ និងគោរពអនុសញ្ញាអង្គការសហប្រជាជាតិស្តីពីច្បាប់សមុទ្រឆ្នាំ ១៩៨២ (UNCLOS 1982)។
ដោយផ្អែកលើមូលដ្ឋាននៃផលប្រយោជន៍សមស្របគ្នានោះ ការពង្រឹង និងពង្រីកទំនាក់ទំនងវៀតណាម - EU ដោយសមភាព មានផលប្រយោជន៍ដូចគ្នាគឺជាតម្រូវការយុទ្ធសាស្ត្ររបស់ភាគីទាំងពីរក្នុងដំណាក់កាលខាងមុខ។ កិច្ចព្រមព្រៀងក្របខ័ណ្ឌនៃទំនាក់ទំនងភាពជាដៃគូ និងកិច្ចសហប្រតិបត្តិការគ្រប់ជ្រុងជ្រោយរវាងវៀតណាម និង EU (PCA) បន្តជាមូលដ្ឋានដ៏សំខាន់ ដើម្បីនាំទំនាក់ទំនងសហប្រតិបត្តិការ វៀតណាម - EU កាន់តែអភិវឌ្ឍន៍យ៉ាងស៊ីជ្រៅ និងប្រកបដោយប្រសិទ្ធភាពថែមទៀត៕
=======
ទង់ក្រហមផ្កាយលឿង៖ ទង់ជាតិវៀតណាមមានតាំងពីចលនាវៀតណាមខាងត្បូងក្រោកឈរឡើង
ទង់ជាតិរបស់វៀតណាម ជាទង់ជាតិពណ៌ក្រហមមានផ្កាយពណ៌លឿង ប្រាំ ចំកណ្តាល។ នេះជានិមិត្តសញ្ញាជាតិ ជានិមិត្តរូបរបស់ជនជាតិនិងជាមោទនភាពរបស់ពលរដ្ឋវៀតណាមគ្រប់រូប។ ប្រជាជនវៀតណាមនៅគ្រប់ទីកន្លែងជុំវិញពិភពលោក សុទ្ធតែមានការរំជួលចិត្តពេលឃើញទង់ជាតិមាតុភូមិ។ អត្ថបទសរសេរស្តីពី “ទង់ក្រហមផ្កាយលឿង៖ ទង់ជាតិវៀតណាមមានតាំងពីចលនាវៀតណាមខាងត្បូងក្រោកឈរឡើង”  របស់អ្នកសារព័ត៌មាននៃវិទ្យុសំឡេងវៀតណាមនឹងបង្ហាញបន្ថែមទៀតអំពីស្ថានភាពចាប់បដិសន្ធិក៏ដូចជាអត្ថន័យដ៏ពិសិដ្ឋរបស់ទង់ជាតិវៀតណាម។ 
ទង់ក្រហមដែលមានផ្កាយពណ៌លឿងប្រាំនៅចំកណ្តាល បានលេចមុខជាលើកដំបូងនៅក្នុងការក្រោកឈរឡើងរបស់ប្រជាជនខាងត្បូង នាខែវិច្ឆិកាឆ្នាំ ១៩៤០ នៅខេត្ត My Tho (បច្ចុបន្បន្នគឺជាខេត្ត Tien Giang)។ នៅខែមិនាឆ្នាំ ១៩៤០ ខណៈពេលដែល គណៈកម្មាធិការបក្សភាគខាងត្បូង បានអនុវត្តគម្រោងគ្រោកឈរឡើងនោះ លោក Phan Van Khoe  លេខាគណៈកម្មាធិការបក្សខេត្ត My Tho ត្រូវបានគណៈកម្មាធិការបក្សប្រគល់ភារកិច្ចឱ្យរចនាទង់ជាតិនៃរណសិរ្សបង្រួបបង្រួម ឥណ្ឌូចិនដើម្បីប្រឆាំងនឹងចក្រពត្តិនិយម។ លោក Phan Van Khoe ដឹកនាំផ្ទាល់និងប្រគល់ភារកិច្ចនេះដល់លោក Le Quang So ដែលជាអ្នកទទួលបន្ទុកការងាររណសិរ្សនៃខេត្ត My Tho។ កាលនោះ លោក Le Quang Sop បានរំលឹកដល់អំឡុងពេលត្រូវអាណានិគមនិយមបារាំងជាប់ឃុំឃែងនៅពន្ធនាគារ  Con Dao ហើយលោកធ្លាប់បានលឺអំពីបំណងប្រាថ្នារបស់អគ្គលេខាដើមដំបូងនៃបក្សកុម្មុយនិស្តវៀតណាម គឺលោក Tran Phu ដែលថា  “ក្រោយមក ប្រទេសជាតិឯករាជ្យនឹងប្រើទង់ក្រហមជាមួយផ្កាយលឿងជាទង់ជាតិ”។ បន្ទាប់ពីពិភាក្សារួច លោក Le Quang So និងលោក Ho Tri Ha ជាបក្ខជនខេត្ត Ba Ria បានស្រាវជ្រាវនិងជ្រើសរើសទង់ក្រហមជាមួយផ្កាយប្រាំពណ៌លឿងនៅចំកណ្តាលធ្វើជាទង់ជាតិ។ នៅខែកក្កដាឆ្នាំ ១៩៤០ នៅឯសន្និបាតនៃគណៈកម្មាធិការបក្សខាងត្បូង ដែលប្រព្រឹត្តទៅនៅឃុំ Tan Huong ខ័ណ្ឌ Chau Thanh ខេត្ត My Tho បានសម្រេចចិត្តថា ទង់ជាតិវៀតណាម ជាទម្រង់ទង់ក្រហមដែលមានផ្កាយពណ៌លឿង ប្រាំ ក្នុងនោះ ពណ៌ក្រហមតំណាងឱ្យឈាមក្រហម ពណ៌នៃសេចក្តីក្លៀវក្លាបដិវត្ត ពណ៌នៃការប្រយុទ្ធ និងពណ៌នៃជ័យជំនះ។ ចំណែកឯពណ៌លឿងរបស់ផ្កាយតំណាងឱ្យស្បែកលឿង ជានិមិត្តរូបនៃភាពភ្លឺចិញ្ចាចរបស់ព្រលឹងជាតិវៀតណាម។ ផ្កាយប្រាំដែលបង្ហាញពីកម្លាំងសាមគ្គីភាពរបស់មនុស្សគ្រប់ស្រទាប់វណ្ណៈនៅក្នុងសង្គម ដែលរួមជាមួយគ្នាដើម្បីប្រយុទ្ធដណ្តើមឯករាជ្យ សេរីភាពនិងបានបង្ហាញពីផែនមហាសាមគ្គីភាពជនជាតិទាំងមូល។  លោកបណ្ឌិត Le Van Ty អនុប្រធានគណៈកម្មាធិការឃោសនានៃគណៈកម្មាធិការបក្សខេត្ត Tien Giang បានអះអាងថា៖
"ទង់ជាតិ ទង់ក្រហមផ្កាយប្រាំពណ៌លឿងនៅចំកណ្តាលគឺជារតនៈសម្បត្តិភាគខាងត្បូងដែលបានបន្សល់ទុកក្នុងកំឡុងពេលរាប់ពាន់ឆ្នាំនៃការតស៊ូនិងភាពអង់អាចក្លាហានប្រឆាំងនឹងការឈ្លានពានរបស់បរទេស ជាការកសាងនិងការពារប្រទេស  និងជាព្រលឹងរបស់ប្រជាជនវៀតណាមយើង។ ទង់ក្រហមជាមួយផ្កាយលឿងបានចាប់បដិសន្ធិ គឺបញ្ជាក់ពីសាមគ្គីភាព ឯករាជ្យភាព ភាពម្ចាស់ការ និងសន្តិភាពរបស់ប្រជាជនវៀតណាម។ ដំណើរការនៃការបង្កើតនិងបង្ហាញជារូបរាងនូវទង់ក្រហមជាមួយផ្កាយលឿងគឺពិបាកណាស់ រាប់បញ្ចូលទាំងការលះបង់របស់បក្ខជនដែលបំពេញបេសកកម្ម។ ប៉ុន្តែនៅទីបំផុត ទង់ជាតិដ៏អស្ចារ្យរបស់ប្រជាជាតិវៀតណាមតែងតែហោះខ្ពស់ ហើយតែងតែផ្សាភ្ជាប់ជាមួយខែឆ្នាំ នៃការតស៊ូដ៏ស្វិតស្វាញ  និងពលីកម្មដ៏អង់អាចក្លាហានរបស់ប្រជាជាតិវៀតណាមទាំងមូល ដើម្បីបណ្តេញពួកឈ្លានពានចេញពីព្រំដែននៃមាតុប្រទេស”។
នាខែ សីហា ឆ្នាំ ១៩៤០ លោក Phan Van Khoe បានចាត់តាំងគណៈកម្មាធិការបក្សខ័ណ្ឌ Chau Thanh ដេទង់ជាតិខ្នាតធំដោយមានទំហំ ២,៥ ម៉ែត្រ x ១,៨ ម៉ែត្រ ដើម្បីត្រៀមរៀបចំការកោះហៅប្រជាជនខាងត្បូងក្រោកឈរឡើង។ នេះពិតជាលំបាកខ្លាំងណាស់ ដោយសារតែកង្វះខាតក្រណាត់ពណ៌ក្រហមនិងពណ៌លឿងពីព្រោះរដ្ឋអំណាចកាលនោះហាមឃាត់មិនឱ្យធ្វើពាណិជ្ជកម្ម។ ថ្វីត្បិតដូច្នេះក៏ដោយ នៅព្រឹកព្រលឹម ថ្ងៃទី ២២ ខែវិច្ឆិកាឆ្នាំ ១៩៤០ ខណៈដែលកងកម្លាំងក្រោកឈរឡើងបានដណ្តើមកាន់កាប់អាគារធ្វើការឃុំ Long Thanh ទង់ក្រហមផ្កាយពណ៌លឿង ត្រូវបានព្យួរនៅលើកំពូលដើមឆ័ត្រមួយនៅសាលាភូមិ Long Hung ដែលជាទីស្នាក់ការនៃគណៈកម្មាធិការក្រោកឈរឡើងខេត្ត My Tho។ រួមជាមួយឃុំ Long Hung ទង់ក្រហមដែលមានផ្កាយពណ៌លឿងក៏បានលេចចេញពាសពេញខេត្ត My Tho ផងដែរ។ បន្ទាប់មក នៅក្នុងឯកសារនិងសន្និសីទសំខាន់ៗរបស់បក្សកុម្មុយនិស្តវៀតណាមនិងរដ្ឋាភិបាលសាធារណរដ្ឋប្រជាធិបតេយ្យវៀតណាម ទង់ក្រហមដែលមានផ្កាយលឿងត្រូវបានកំណត់ជាផ្លូវការថាជាទង់ជាតិនៃរដ្ឋវៀតណាមថ្មី។ ដូចដែលសាស្ត្រាចារ្យ Tran Van Giau បានអះអាង៖ ទោះបីជាការក្រោកឈរឡើងរបស់ប្រជាជនភាគខាងត្បូងបានបរាជ័យក៏ដោយ ប៉ុន្តែចលនានេះបានបន្សល់ទុកឱ្យប្រជាជនវៀតណាមទាំងមូលនូវរតនៈសម្បត្តិ ដែលតំណាងឱ្យប្រពៃណីនៃការតស៊ូបដិវត្តដ៏វីរភាព តំណាងឲ្យក្តីសង្ឃឹមរបស់ប្រជាជនទៅលើអនាគតដ៏ភ្លឺចិញ្ចាចនៃប្រទេសជាតិ។ នោះគឺទង់ក្រហមដែលមានផ្កាយប្រាំពណ៌
លឿង ហើយក្រោយមក ទង់នៃចលនាក្រោកឈរឡើងរបស់ប្រជាជនភាគខាងត្បូងនេះបានក្លាយទៅជាទង់ជាតិវៀតណាម”។
យោងតាម សាស្ត្រាចារ្យរង - បណ្ឌិត Phan Xuan Bien សមាជិកក្រុមប្រឹក្សាទ្រឹស្តីមជ្ឈឹម អនុប្រធានសមាគមវិទ្យាសាស្ត្រប្រវត្តិសាស្ត្រវៀតណាមថា ប្រទេសនីមួយៗ តែងមានទង់ជាតិនិងភ្លេងជាតិផ្ទាល់ខ្លួន។ ហេតុដូច្នេះ ប្រជាជនវៀតណាមទាំងអស់ ជាពិសេសក្មេងជំនាន់ក្រោយ សុទ្ធតែយល់ដឹងអំពីអត្ថន័យនៃនិមិត្តរូបរបស់មាតុប្រទេស ក្នុងនោះមានទង់ជាតិ ដែលពេលបានឃើញទង់ជាតិម្តងៗ អ្នករាល់គ្នាកាន់តែមានមោទនភាពជាតិ៖
“ពេលឃើញទង់ជាតិមាតុភូមិនៅគ្រប់ទីកន្លែងតែងតែភ្ជាប់ជាមួយមោទនភាពជាតិ។ ដូច្នេះយើងត្រូវតែយល់ថា ទង់ជាតិនោះជាអ្វីតំណាងឲ្យអ្វី ឫសគល់ជ្រៅនៃប្រវត្តិសាស្រ្តក៏ដូចជាការអភិវឌ្ឍន៍។ នេះគឺជាអ្វីដែលត្រូវការឱ្យមានការអប់រំ ពោលគឺ ត្រូវបង្រៀនចំណេះដឹង មនោសញ្ចេតនា និងឆន្ទៈសម្រាប់ការពារទង់ជាតិយ៉ាងដូចម្តេច”។
ការក្រោកឈរឡើងរបស់ប្រជាជនភាគខាងត្បូង បានប្រព្រឹត្តទៅ នៅថ្ងៃទី ២៣ ខែវិច្ឆិកាឆ្នាំ ១៩៤០ ហើយពេលវេលាដែលទង់ក្រហមជាមួយផ្កាយលឿងលេចចេញជាព្រឹត្តិការណ៍សំខាន់មួយ ដែលបន្សល់ទុកនូវស្លាកស្នាមដែលមិនអាចបំភ្លេចបានក្នុងប្រវត្តិសាស្ត្ររបស់ប្រជាជាតិវៀតណាម។ សព្វថ្ងៃ ទង់ជាតិនៃមាតុភូមិ តែងតែបានបករវិចៗតាមគ្រប់ទីកន្លែង ដែលមានវត្តមាននៅគ្រប់ទីភ្នាក់ងារ អង្គភាពនៅក្នុងព្រឹត្តិការណ៍សំខាន់ៗរបស់ប្រទេសជាតិនោញ ដូចជាការបញ្ជាក់អំពីប្រទេសវៀតណាមរឹងមាំនិងគងវង្សជានិរន្ត
>>>>>>> 5e5b6f8f6249e37ec9663dbab569b4275c6071ef
