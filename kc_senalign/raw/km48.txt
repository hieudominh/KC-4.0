វៀតណាមនិងហ្វាំងឡង់ពង្រឹងកិច្ចសហប្រតិបត្តិការលើវិស័យជាច្រើន
# នាថ្ងៃទី ២២ ធ្នូ ឧបនាយករដ្ឋមន្ត្រី រដ្ឋមន្ត្រីការបរទេសវៀតណាម លោក Pham Binh Minh បានជួបសន្ទនាតាមទូរស័ព្ទជាមួយរដ្ឋមន្ត្រីការបរទេសហ្វាំងឡង់លោក Pekka Haavisto។
ភាគីទាំងពីរបានផ្លាស់ប្តូរលើវិធានការណ៍ដើម្បីជំរុញទំនាក់ទំនងសេដ្ឋកិច្ច ពាណិជ្ជកម្មនិងវិនិយោគរវាងប្រទេសទាំងពីរ ក្នុងបរិបទដែលកិច្ចព្រមព្រៀងពាណិជ្ជកម្មសេរី វៀតណាម-សហភាពអឺរ៉ុបទើបនឹងចូលជាធរមាន ក៏ដូចជាពង្រឹងថែមទៀតរាល់កិច្ចសហប្រតិបត្តិការលើវិស័យដែលមានសក្តានុពល ដូចជា ការអប់រំនិងបណ្តុះបណ្តាល វិទ្យាសាស្ត្រ បច្ចេកវិទ្យានិងបរិស្ថាន ជាដើម។
រដ្ឋមន្ត្រី Pekka Haavisto បានអបអរសាទរចំពោះវៀតណាមដែលទទួលបានជោគជ័យនូវតួនាទីជាប្រធានសមាគមប្រជាជាតិអាស៊ីអាគ្នេយ៍ (អាស៊ាន) ឆ្នាំ ២០២០ ក៏ដូចជា វាយតម្លៃខ្ពស់ចំពោះតួនាទីនិងការខំប្រឹងប្រែងរបស់វៀតណាមក្នុងឋានៈជាសមាជិកមិនអចិន្រ្តៃយ៍នៃក្រុមប្រឹក្សាសន្តិសុខអង្គការសហប្រជាជាតិសម្រាប់អាណត្តិ ២០២០-២០២១។ ឯឧបនាយករដ្ឋមន្រ្តីនិងជារដ្ឋមន្រ្តីការបរទេស Pham Binh Minh បានស្នើហ្វាំងឡង់ បន្តការគាំទ្រនិងចែករំលែកជាមួយវៀតណាម នូវបញ្ហាដែលមានការយកចិត្តទុកដាក់ទៅវិញទៅមកនៅក្នុងក្របខ័ណ្ឌនៃអង្គការសហប្រជាជាតិនិងវេទិកាពហុភាគីដទៃទៀត ព្រមទាំងសង្កត់ធ្ងន់ថា វៀតណាមត្រៀមខ្លួនធ្វើជាស្ពានដែលអាចទុកចិត្តបានរវាងអាស៊ាននិងសហភាពអឺរ៉ុប (EU)៕