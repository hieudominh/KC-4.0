សញ្ញាវិជ្ជមានគួរឲ្យកត់សម្គាល់នៃប្រធានអាស៊ាន ២០២០
សមិទ្ធិផលរបស់អាស៊ានក្នុងឆ្នាំ ២០២០ បានមកពីការខិតខំប្រឹងប្រែងរួមគ្នារបស់សហគមន៍ ហើយទន្ទឹមនឹងនេះដែរបានបង្ហាញយ៉ាងច្បាស់នូវតួនាទីនាំមុខរបស់វៀតណាម ក្នុងនាមជាប្រធានអាស៊ាន។ ដោយជ្រើសរើសប្រធានបទ “ភាពស្អិតរមួតនិងការឆ្លើយតប” វៀតណាមបានមើលឃើញផ្នែកខ្លះនៃការលំបាកនិងបញ្ហាសាកល្បងដែលអាស៊ាននឹងត្រូវប្រឈមមុខក្នុងកំណាត់ផ្លូវខាងមុខ។
ឈរលើស្មារតីនេះ វៀតណាមមានភាពបត់បែននិងម្ចាស់ការក្នុងការប្រែក្លាយបញ្ហាប្រឈមទៅជាឱកាស ដោយរួមជាមួយបណ្តាប្រទេសអាស៊ាន ពង្រីកសាមគ្គីភាព ការស្រុះចិត្តគំនិត ដើម្បីបង្រួបបង្រួម មិនត្រឹមតែសម្រាប់ទប់ទល់នឹងជំងឺរាតត្បាតប៉ុណ្ណោះទេ ថែមទាំងក្នុងសសរស្តម្ភទាំងបី គឺ នយោបាយ-សន្តិសុខ សេដ្ឋកិច្ច វប្បធម៌ - សង្គមនិងក្នុងវិស័យផ្សេងៗទៀត។ ដោយលទ្ធផលទាំងនោះ វៀតណាមទទួលបានការឯកភាពនិងកិច្ចព្រមព្រៀងខ្ពស់លើក្របខ័ណ្ឌការស្តារឡើងវិញនិងផែនការអនុវត្ត ក៏ដូចជាឯកសារនិងសកម្មភាពមួយចំនួនទៀត។
វៀតណាមបានលើកកម្ពស់តួនាទីរបស់ខ្លួនជាមជ្ឈមណ្ឌលនៃសាមគ្គីភាព ពង្រឹងសាមគ្គីភាពក្នុងសហគមន៍ រួមជាមួយបណ្តាប្រទេសអាស៊ាននិងដៃគូ រៀបចំប្រកបដោយជោគជ័យកិច្ចប្រជុំតាមវីដេអូជាច្រើនដោយធានាភាពត្រឹមត្រូវ គ្រប់គ្រាន់ មានគុណភាព ជាពិសេសបង្ហើយការងារពេញមួយឆ្នាំ។  វៀតណាមក៏បានផ្សះផ្សាកាត់បន្ថយនូវសម្ពាធពីការប្រកួតប្រជែងនិងការទាស់ទែងគ្នាក្នុងចំណោមប្រទេសធំៗ តាមរយៈការប្រកាន់ខ្ជាប់នូវគោលការណ៍គ្រឹះរបស់អាស៊ាន ក្នុងទំនាក់ទំនងរវាងប្រទេសនានា ក្នុងនោះមានគោលការណ៍ធម្មនុញ្ញអាស៊ាន សន្ធិសញ្ញាមិត្តភាពនិងកិច្ចសហប្រតិបត្តិការនៅអាស៊ីអាគ្នេយ៍ (TAC) និងឯកសារស្តីពីទស្សនៈអាស៊ានអំពីតំបន់ឥណ្ឌូ - ប៉ាស៊ីហ្វិក។
មិនត្រឹមតែបង្ហាញតួនាទីនិងសមត្ថភាពឈានមុខគេរបស់ខ្លួនប៉ុណ្ណោះទេ វៀតណាមក៏ត្រូវបានសហគមន៍អន្តរជាតិវាយតម្លៃថា ជាគំរូក្នុងការស្តារសេដ្ឋកិច្ចនិងមានការនាំចេញក្នុងជំងឺរាតត្បាតកូវីដ-១៩។ ការណ៍នេះបានបង្ហាញនូវសមត្ថភាពជាក់ស្តែងរបស់វៀតណាមបង្កើនតួនាទី កិត្យានុរបស់វៀតណាមក្នុងសហគមន៍អាស៊ាន។ “ភាពស្អិតរមួតនិងការឆ្លើយតប” បានក្លាយជានិក្ខិត្តសញ្ញារបស់អាស៊ានមិនត្រឹមតែសមស្របសម្រាប់ឆ្នាំ ២០២០ ប៉ុណ្ណោះទេប៉ុន្តែថែមទាំងជាបាវចនាដឹកនាំរបស់អាស៊ានសម្រាប់រយៈពេលជាច្រើនឆ្នាំខាងមុខទៀត៕