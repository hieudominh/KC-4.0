វៀតណាមខិតខំប្រឹងប្រែងសំរេចឲ្យបានគោលដៅពីរទន្ទឹមគ្នាក្នុងការបង្ការនិងប្រយុទ្ធប្រឆាំងនឹងជំងឺកូវីដ១៩ (Covid-19) និងអភិវឌ្ឍន៍សេដ្ឋកិច្ច-សង្គម
រដ្ឋាភិបាលវៀតណាមខិតខំប្រឹងប្រែងជំនះពុះពារលើបញ្ហា ឧបសគ្គនានា ព្រមទាំងប្តេជ្ញាចិត្តសំរេចគោលដៅពីរដើរទន្ទឹមគ្នា ពោលគឺគ្រប់គ្រងនិងទប់ស្កាត់ជំងឺរាតត្បាតកូវីដ១៩ (Covid-19) ផង និងការស្តារអភិវឌ្ឍន៍សេដ្ឋកិច្ច-សង្គម រួមទាំងធ្វើសមាហរណកម្មអន្តរជាតិយ៉ាងសកម្ផមផង។ លោកនាយករដ្ឋមន្រ្តីវៀតណាម Nguyen Xuan Phuc បានបញ្ជាក់យ៉ាងច្បាស់ដូច្នេះនៅពេលថ្លែងរបាយការណ៍ស្តីពីការអនុវត្ត ផែនការអភិវឌ្ឍសេដ្ឋកិច្ច-សង្គម សម្រាប់ឆ្នាំ ២០២០ និង ៥ ឆ្នាំបន្តទៀត (២០១៦-២០២០) ព្រមទាំងដាក់ចេញគម្រោងនៃផែនការអភិវឌ្ឍសេដ្ឋកិច្ច - សង្គមសម្រាប់ឆ្នាំ ២០២១ គោលដៅនិងភារកិច្ចសំខាន់ៗមួយចំនួន ក៏ដូចជាដំណោះស្រាយសម្រាប់ការអភិវឌ្ឍន៍សេដ្ឋ កិច្ច-សង្គម ក្នុងដំណាក់កាលឆ្នាំ ២០២១ - ២០២៥ នៅក្នុងពិធីបើកសម័យប្រជុំលើកទី ១០ នៃរដ្ឋសភានីតិកាលទី ១៤ ដែលបានប្រារព្វធ្វើឡើងនៅព្រឹកថ្ងៃទី ២០ ខែតុលា។
លោកនាយករដ្ឋមន្រ្តីវៀតណាមបានមានប្រសាសន៍ថាក្នុងឆ្នាំ ២០២០ បើទោះបីមានការជះឥទ្ធិពលយ៉ាងខ្លាំងក្លាពីជំងឺរាតត្បាត Covid-19 ក៏ដោយ ប៉ុន្តែ វៀតណាមបានទទួលជោគជ័យក្នុងការបង្ការនិងទប់ស្កាត់ជំងឺឆ្លង ព្រមទាំងគ្រប់គ្រងនិងស្តារឡើងវិញនូវការអភិវឌ្ឍសេដ្ឋកិច្ចសង្គម ហើយក៏ត្រូវបានសហគមន៍អន្តរជាតិវាយតម្លៃខ្ពស់ផងដែរ។ សេដ្ឋកិច្ចម៉ាក្រូមានស្ថេរភាព និងបន្តរក្សាសន្ទុះកំណើន ដោយធានាសន្តិសុខសង្គមនិងជីវភាពរស់នៅរបស់ប្រជាជនផងដែរ ។ ទន្ទឹមនឹងនេះជំនឿទុកចិត្តរបស់ប្រជាជនចំពោះបក្សនិងរដ្ឋ ត្រូវបានពង្រឹងនិងលើកកំពស់ជាបន្តបន្ទាប់។ ដូចអ្វីដែលអគ្គលេខាបក្ស ប្រធានរដ្ឋវៀតណាម លោក Nguyen Phu Trong បានមានប្រសាន៍ថាប្រទេសជាតិមិនដែលមានសមិទ្ធិផល សក្តានុពល ឋានៈនិងកិត្យានុភាពអន្តរជាតិដូចសព្វថ្ងៃនេះទេ។
ទ្រង់ទ្រាយផលិតផលក្នុងស្រុកសរុបកើនឡើងប្រមាណ ១,៤ ដងបើប្រៀបធៀបនឹងឆ្នាំ ២០១៥
ខណៈពេលដែលជំងឺរាតត្បាត Covid-19 បានបន្តវិវត្តន៍យ៉ាងស្មុគស្មាញនៅជុំវិញពិភពលោក វៀតណាមអាចគ្រប់គ្រងនិងទប់ស្កាត់ការរីករាលដាលនៃជំងឺឆ្លង ដោយមិនទុកឲ្យជំងឺនេះផ្ទុះឡើងក្នុងសហគមន៍ ព្រមទាំងជំរុញកិច្ចសហប្រតិបត្តិការអន្តរជាតិ ក៏ដូចជាជួយឧបត្ថម្ភទាន់ពេលវេលាដល់ប្រទេសជាច្រើនផ្សេងទៀតក្នុងការបង្ការនិងប្រយុទ្ធប្រឆាំងនឹងជំងឺរាតត្បាតផងដែរ។ ដោយមានការគ្រប់គ្រងជំងឺរាតត្បាយ៉ាងល្អប្រសើរ បានរួមចំណែកដល់ម៉ាក្រូសេដ្ឋកិច្ចមានស្ថេរភាព អតិផរណាទាប គុណភាពមានកំណើនកកើនឡើង ហើយក៏ធ្វើឱ្យមានតុល្យភាពសេដ្ឋកិច្ចអត្រាកំណើនធំៗត្រូវបានកែលំអកាន់តែប្រសើរឡើងផងដែរ។ ល្បឿនកំណើនក្នុងដំណាក់កាលឆ្នាំ ២០១៦ - ២០១៩ សម្រេចបានអត្រាខ្ពស់បង្គួរពោលគឺមានអត្រាមធ្យម ៦,៨% / ឆ្នាំ។ លោកនាយករដ្ឋមន្រ្តីវៀតណាម Nguyen Xuan Phuc បានមានប្រសាសន៍ថា៖
«នាឆ្នាំ ២០២០ ទោះបីរងផលប៉ះពាល់យ៉ាងធ្ងន់ធ្ងរដោយសារជំងឺរាតត្បាតក៏ដោយ ប៉ុន្តែអត្រាកំណើនក្នុងរយៈពេល ៩ ខែនៅតែសម្រេចបាន ២,១២% ហើយពេញមួយឆ្នាំត្រូវបានប៉ាន់ស្មានប្រមាណ ២-៣% ។ វៀតណាមជាប្រទេសមួយដែលមានកំណើនខ្ពស់បំផុតនៅក្នុងតំបន់និងនៅលើពិភពលោក ដោយសារមានកម្លាំងផ្ទៃក្នុងរបស់ខ្លួន ព្រមទាំងទាញយកបានល្អនូវឱកាសនិងសមត្ថភាពក្នុងការធ្វើពិពិធកម្ម និងសម្របខ្លួនដោយភាពបត់បែននៃខឿនសេដ្ឋកិច្ចផងដែរ។ សន្ទស្សន៍ផ្លាស់ប្តូរនិងច្នៃប្រឌិតសកលរបស់វៀតណាម (GII) ក្នុងឆ្នាំ ២០២០ ជាប់ចំណាត់ថ្នាក់ ៤២/១៣១ ដែលនាំមុខគេក្នុងចំណោមក្រុមប្រទេសចំនួន ២៩ ដែលមានខឿនសេដ្ឋកិច្ចមានកំរិតប្រាក់ចំណូលដូចគ្នា»។