ប្រជាធិបតេយ្យ ប្រមូលផ្ដុំបញ្ញាប្រជាជន ដើម្បី កំណត់គោលមាគ៌ារបស់បក្ស
ប្រជាជននៅទូទាំងប្រទេស និងប្រជាជនវៀតណាមនៅឯបរទេសត្រូវបានទាក់ទងផ្ទាល់ និងចូលរួមផ្ដល់មតិយោបល់ទៅក្នុងសេចក្ដីព្រាង ឯកសារ ដើម្បីដាក់ជូនមហាសន្និបាតបក្សកុម្មុយនិស្តវៀតណាមលើកទី ១៣ ចាប់ពីថ្ងៃទី ២០ ខែតុលា ឆ្នាំ ២០២០។ នេះគឺជាសកម្មភាពប្រជុំជីវភាពខាងនយោបាយដ៏ទូលំទូលាយ ប្រកបដោយអត្ថន័យ ព្រមទាំងបង្ហាញនូវស្មារតី ប្រជាធិបតេយ្យដែលប្រមូលផ្តុំបញ្ញា ពង្រីកការទទួលខុសត្រូវរបស់ប្រជាជនគ្រប់ស្រទាប់វណ្ណៈក្នុងការកំណត់គោលមាគ៌ា គោលការណ៍ គោលនយោបាយដ៏សំខាន់របស់ប្រទេសជាតិ ក៏ដូចជារួមចំណែកលើកកម្ពស់គុណភាពនៃឯកសារ ដើម្បីដាក់ជូនមហាសន្និបាតបក្សផងដែរ។
សេចក្ដីព្រាងឯកសារនានាលើកនេះមានចំណុចថ្មី និងសំខាន់ៗជាច្រើន។ យោងតាមលោកសាស្រ្តាចារ្យរងបណ្ឌិត Phung Huu Phu អនុប្រធានអចិន្ត្រៃយ៍នៃក្រុមប្រឹក្សាទ្រឹស្តីមជ្ឈឹមថា ចំណុចថ្មីក្នុងសេចក្តីព្រាងឯកសារនានាបានបង្ហាញពីសតិអារម្មណ៍បញ្ជា រហូតដល់ការកំណត់គោលដៅ និងការតម្រង់ទិសដៅអភិវឌ្ឍន៍លើវិស័យសេដ្ឋកិច្ច វប្បធម៌ សង្គម ការពារជាតិ និងសន្តិសុខ កសាង បក្ស ប្រព័ន្ធនយោបាយជាដើម។ លោកបានអះអាងថា៖ “សេចក្ដីព្រាងឯកសារនានាលើកនេះមានចំណុចថ្មីៗជាច្រើន ព្រោះថា ក្នុងបរិបទនាបច្ចុប្បបន្ននេះ បានកើតមានរឿងថ្មីជាច្រើន ដែលយើងត្រូវផ្ដោតសំខាន់។ ទន្ទឹមនឹងនេះ យើងទទួលបានមេរៀន បទពិសោធន៍ជាច្រើន ក្រោយរយៈពេល ៣៥ ឆ្នាំ នៃការផ្លាស់ប្ដូរថ្មីប្រទេសជាតិ។ លើលពីនេះទៅទៀត យើងបានទាក់ទងផ្ទាល់ជាមួយនិន្នាការអភិវឌ្ឍន៍របស់ពិភពលោក ក៏ដូចជាឧត្តមគតិ និងបទពិសោធន៍ជោគជ័យរបស់បណ្ដាប្រទេសផងដែរ”។
បើប្រៀបធៀបនឹងឯកសារនានា ដែលបានដាក់ជូនមហាសន្និបាតលើកទី ១២ នោះ គឺចាប់ពីចំណងជើងរហូតដល់ខ្លឹមសារនៃសេចក្តីព្រាងឯកសារដែលបានដាក់ជូនមហាសន្និបាតលើកទី១៣ នេះ គឺសុទ្ធតែមានខ្លឹមសារថ្មី ដោយ បង្ហាញពីជំហានអភិវឌ្ឍន៍ថ្មីក្នុងការត្រិះរិះទ្រឹស្តីរបស់បក្ស។ ជាពិសេស ដោយឈរលើមូលដ្ឋាននៃការកសាង និងអភិវឌ្ឍន៍ប្រទេសជាតិនោះ សេចក្តីព្រាងឯកសារលើកនេះ មានជំហានអភិវឌ្ឍន៍អំពីការពង្រីកតួនាទីធ្វើជាម្ចាស់របស់ប្រជាជន។ ទន្ទឹមនឹងនេះ វិស័យសេដ្ឋកិច្ច វប្បធម៌ ការពារជាតិ សន្តិសុខ កិច្ចការបរទេស ការកសាងបក្សនិ ងប្រព័ន្ធនយោបាយគឺសុទ្ធតែមានចំណុចថ្មីជាច្រើនក្នុងការកំណត់ យុទ្ធសាស្ត្រវិជ្ជមានផងដែរ។
ការប្រកាស ការពិភាក្សា យកមតិយោបល់របស់ប្រជាជនសម្រាប់សេចក្តីព្រាងឯកសារ ដើម្បីដាក់ជូនមហាសន្និបាតលើកទី ១៣ របស់បក្សក៏បានចូលរួមចំណែកទៅក្នុងការស្រុះចិត្តគំនិតខ្ពស់អំពីការយល់ដឹង ការធ្វើសកម្មភាព និងការប្តេជ្ញាចិត្តខ្ពស់របស់បក្សទាំងមូល ប្រជាជនទាំងមូល និងកងទ័ពទាំងមូល ដើម្បីអនុវត្តន៍ សម្រេចចិត្តនៃមហាសន្និបាតលើកទី ១៣ របស់បក្សប្រកបដោយជោគជ័យ។ ប្រការនេះបានអះអាងសារជាថ្មីនូវទស្សនៈយកប្រជាជនធ្វើជាឬសគល់របស់បក្សកុម្មុយនិស្តវៀតណាម។ នៅពេលដែល បក្សផ្ទៀងស្តាប់ ហើយទទួលយកមតិយោបល់ដោយអស់ពីចិត្តថ្លើមនោះ គឺ សេចក្តីព្រាងឯកសារដែលបានដាក់ជូនមហាសន្និបាតបក្ស នឹងជួយប្រមូលផ្ដុំបញ្ញា ការទទួលខុសត្រូវរបស់បក្សទាំងមូល ប្រជាជនទាំងមូលក្នុងការកំណត់គៅលមាគ៌ាអភិវឌ្ឍន៍របស់ប្រទេសជាតិ ឆ្ពោះទៅរកបំណងប្រាថ្នាសម្បូររុងរឿង និងសុភមង្គលយ៉ាងពិតប្រាកដ ៕