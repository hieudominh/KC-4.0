អឺរ៉ុបជាទីផ្សារនាំចេញធំទី ២ របស់វៀតណាម
# នាថ្ងៃទី ២១ ធ្នូ នៅខេត្ត Dong Thap បានប្រព្រឹត្តទៅពិធីបើកវេទិកា Mekong Connect ២០២០ ក្រោមប្រធានបទ “នាំផលិតផលនិងសេវាកម្មនៃតំបន់ដីសណ្តទន្លេមេគង្គទៅក្នុងខ្សែសង្វាក់តម្លៃពិភពលោក”។  វេទិកាឆ្នាំនេះ មានការចូលរួមពីថ្នាក់ដឹកនាំក្រសួងនិងស្ថាប័នមជ្ឈឹម ថ្នាក់ដឹកនាំនៃខេត្ត ក្រុង ចំនួន ៤ គឺ An Giang, Ben Tre, Can Tho និង Dong Thap ព្រមទាំងសហគ្រាស អ្នកវិនិយោគលើវិស័យកសិកម្មបច្ចេកវិទ្យា នាំចេញនាំចូល និងអ្នកចាប់ផ្ដើមអាជីវកម្ម ក៏ដូចជា តំណាងសភាពាណិជ្ជកម្មអឺរ៉ុប (Eurocham) សភាពាណិជ្ជកម្មអាមេរិក (Amcham) ទៀតផង។
យោងតាមស្ថិតិ អឺរ៉ុបបច្ចុប្បន្នជាទីផ្សារនាំចេញធំជាងគេទី ២ របស់វៀតណាមដែលស្មើនឹង ២០% នៃចំណូលនាំចេញទំនិញសរុប។ លោក Nguyen Hai Minh អនុប្រធាន EuroCham  បានឲ្យដឹងថា៖
“នាពេលខាងមុខ យើងសង្ឃឹមថា តំបន់នានាក៏មានកម្មវិធីសកម្មភាពជាក់ស្តែង ដើម្បីឃោសនានិងជួយគាំទ្រដល់អាជីវកម្មអាចស្វែងយល់បន្ថែមអំពីអត្ថប្រយោជន៍នៃកិច្ចព្រមព្រៀងពាណិជ្ជកម្មសេរី វៀតណាម-សហភាពអឺរ៉ុប (EVFTA) វិធីកាត់ពន្ធយ៉ាងដូចម្ត៉េច ជាពិសេស ស្តង់ដារគុណភាពនៅខាងអឺរ៉ុបយ៉ាងដូចម្ត៉េចដែរ។
វេទិកា Mekong Connnect បានប្រព្រឹត្តទៅវគ្គពិភាក្សាចំនួន ៤ ដែលមានប្រធានបទ៖ ឧស្សាហូបនីយកម្ម ផលិតកម្មកសិកម្មនិងអាជីវកម្មទស្សនៈពី OCOP ជាដើម។ គណៈកម្មាធិការរៀបចំក៏រៀបចំអោយមានការពិគ្រោះយោបល់អំពីការនាំចេញកសិកម្មនិងការតភ្ជាប់តាមអ៊ិនធរណេតនិងក្រៅប្រព័ន្ធ រវាងធុរកិច្ចដីសណ្តទន្លេមេគង្គនិងដៃគូមកពីទីផ្សារអន្តរជាតិ៕
(d0c9) ធនាគារពិភពលោកព្យាករណ៍ថា នៅឆ្នាំ ២០២១ កំណើនសេដ្ឋកិច្ចរបស់វៀតណាមនឹងកើនប្រហែល ៦,៨%
# នាពេលខាងមុខ​ យថាទស្សន៍របស់វៀតណាមត្រូវបានចាត់ទុកថាជាវិជ្ជមាន ខណៈសេដ្ឋកិច្ចត្រូវបានព្យាករណ៍ថា នឹងកើនឡើង ៦,៨% ក្នុងឆ្នាំ ២០២១ ហើយនឹងមានស្ថេរភាពក្នុងកម្រិត ៦.៥% នៅឆ្នាំបន្ទាប់។ នេះជាខ្លឹមសារគួរឱ្យកត់សម្គាល់នៅក្នុង “របាយការណ៍ពិនិត្យឡើងវិញ - បច្ចុប្បន្នភាពស្ថានភាពសេដ្ឋកិច្ចវៀតណាម” ដោយធនាគារពិភពលោកប្រកាសនាថ្ងៃទី ២១ ធ្នូ។ ទន្ទឹមនឹងការវិភាគអំពីនិន្នាការថ្មីៗ នៃខឿនសេដ្ឋកិច្ចវៀតណាម របាយការណ៍របស់ធនាគារពិភពលោកបានលើកឡើងពីបញ្ហាប្រឈមនៃអាកាសធាតុនិងបរិស្ថានដែលវៀតណាមត្រូវដោះស្រាយ។ អាស្រ័យហេតុនេះ វៀតណាមត្រូវដោះស្រាយបញ្ហាប្រឈមទាំងនេះ ដោយស្មារតីបន្ទាន់ ដូចដែលខ្លួនបានឆ្លើយតបជាមួយនឹងជំងឺរាតត្បាតកូវីដ ១៩ អញ្ជឹង។
នាយិការធនាគារពិភពលោកប្រចាំនៅវៀតណាម លោកស្រី Carolyn Turk បានសង្កត់ធ្ងន់ថា វៀតណាមកំពុងស្ថិតនៅចំពោះមុខនឹងរបត់មួយដើម្បីស្តារខឿនសេដ្ឋកិច្ចឡើងវិញក្រោយជំងឺរាតត្បាតកូវីដ ១៩។ ហើយវៀតណាមកំពុងមានឱកាសដើម្បីជ្រើសរើសមាគ៌ាអភិវឌ្ឍន៍ដែលមានលក្ខណៈបៃតង ឆ្លាតជាងមុននិងបរិយាប័ន្នបន្ថែមទៀត។
របាយការណ៍របស់ធនាគារពិភពលោកបានបង្ហាញថា វៀតណាមអាចសម្រេចបាននូវសេចក្តីប្រាថ្នារបស់ខ្លួន ដើម្បីក្លាយជាសេដ្ឋកិច្ចដែលមានប្រាក់ចំណូលខ្ពស់នៅឆ្នាំ ២០៤៥ មិនត្រឹមតែផ្អែកលើសមត្ថភាពរបស់វៀតណាមក្នុងការជំនះវិបត្តិកូវីដ  ១៩ ដោយជោគជ័យប៉ុណ្ណោះទេ ថែមទាំងពឹងផ្អែកលើប្រសិទ្ធភាពក្នុងការគ្រប់គ្រងរាល់ប្រភពធនធាននិងហានិភ័យនៃអាកាសធាតុ៕