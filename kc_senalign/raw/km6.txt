វៀតណាមសង្ឃឹមថានឹងបន្តទទួលបានការគាំទ្រនិងកិច្ចសហប្រតិបត្តិការរបស់អង្គការ OECD ក្នុងការអភិវឌ្ឍន៍ប្រទេសជាតិ
ក្នុងឱកាសខួបលើកទី ៦០ នៃការបង្កើត អង្គការសហប្រតិបត្តិការនិងអភិវឌ្ឍន៍សេដ្ឋកិច្ច (OECD) (១៤ ធ្នូ ១៩៦០ - ១៤ ធ្នូ ២០២០) នាថ្ងៃទី ១៥ ធ្នូ នាយករដ្ឋមន្ត្រីវៀតណាមលោក Nguyen Xuan Phuc មានសារសំខាន់មួយដើម្បីផ្ញើទៅអង្គពិធីអបអរសាទរផងដែរ។
នៅក្នុងសាររបស់ខ្លួន នាយករដ្ឋមន្ត្រីលោក Nguyen Xuan Phuc បានវាយតម្លៃខ្ពស់ ចំពោះសមិទ្ធិផលដែលអង្គការ OECD សម្រេចបានក្នុងរយៈពេលជាង ៦០ ឆ្នាំនៃការអភិវឌ្ឍន៍។ ដោយបេសកកម្ម កសាង “គោលនយោបាយល្អជាងសម្រាប់ជីវភាពរស់នៅប្រសើរជាង”  OECD បានក្លាយជាវេទិកាពិភាក្សាគោលនយោបាយឈានមុខគេរបស់ពិភពលោក ដោយបានរួមចំណែកជាវិជ្ជមានដល់ការកែលម្អគោលនយោបាយសេដ្ឋកិច្ចនិងអភិបាលកិច្ចសេដ្ឋកិច្ចពិភពលោក។ លោកនាយករដ្ឋមន្រ្តីបានជឿជាក់ថា OECD នឹងបន្តលើកកម្ពស់តួនាទីរបស់ខ្លួនក្នុងការស្រាវជ្រាវនិងពិគ្រោះយោបល់គោលនយោបាយ លើកកម្ពស់តួនាទីនៃពហុភាគីនិយម ផ្អែកលើច្បាប់និងបង្កើតស្តង់ដារថ្មីក្នុងអភិបាលកិច្ចសេដ្ឋកិច្ចពិភពលោក ដោយឆ្ពោះទៅរកការអនុវត្តបានល្អនូវគោលដៅអភិវឌ្ឍន៍ប្រកបដោយចីរភាពនិងបរិយាបន្នសម្រាប់ប្រជាជនគ្រប់រូប។
សូមគូសបញ្ជាក់ថា ក្នុងដំណាក់កាលអភិវឌ្ឍន៍នាពេលខាងមុខ វៀតណាមបានកំណត់ទិសដៅដល់ឆ្នាំ ២០៣០ ជាប្រទេសដែលមានប្រាក់ចំណូលមធ្យមនិងនៅឆ្នាំ ២០៤៥ ក្លាយជាប្រទេសអភិវឌ្ឍន៍ដែលមានប្រាក់ចំណូលខ្ពស់។ លោកនាយករដ្ឋមន្រ្តីបានសង្កត់ធ្ងន់ថា៖ វៀតណាមមានបំណងបន្តទទួលបានការគាំទ្រនិងកិច្ចសហប្រតិបត្តិការរបស់អង្គការ OECD ដើម្បីរួមចំណែកបង្កើនគុណភាពកំណើន ធ្វើសមាហរណកម្មអន្តរជាតិ និងអនុវត្តន៍រាល់គោលដៅអភិវឌ្ឍន៍ប្រកបដោយចីរភាព (SDG)៕